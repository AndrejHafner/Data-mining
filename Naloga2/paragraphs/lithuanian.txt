Tačiau VAD direktorius teigia, kad padėjėjas galbūt ne viską žino – Seimo pirmininkas penktadienį turėjo susitikimų „ir Seime, ir Vilniuje“. „Pirmininkas turi susitikimų, kartais jie „persidengia“, tada vaikinai stengiasi, kad pirmininkas laikytųsi protokolo, nevėluotų“, – sakė R. Mockevičius. Pirmadienį direktorius pasidomėjo, kur ir kokiu greičiu penktadienį buvo vežamas Seimo pirmininkas. Pasak R. Mockevičiaus, automobilių kompiuteriai užfiksavę, kad tos kelionės metu vidutinis greitis buvo 140 km/val., kartais – 150 km/val. „Nesuprantu, ko pilietis piktinasi – tai juk standartinė situacija“, – sakė VAD direktorius. Pasak departamento vadovo, pirmuosius valstybės asmenis saugantys pareigūnai yra specialiai apmokyti, jie vairuoja puikiai. „Tai ne kamikadzės, kad stumdytų kitus automobilius nuo kelio, jie jau seniai iš tų marškinėlių išaugę“, – teigia savo pavaldinių profesionalumu neabejojantis R. Mockevičius. Garsiai deklaravo siekius viešinti visus susitikimus Prasidedant Seimo rudens sesijai, Lietuvos valstiečių ir žaliųjų sąjungos (LVŽS) lyderis Ramūnas Karbauskis teigė, kad parlamentui bus teikiamos naujos Lobizmo įstatymo pataisos, kuriomis bus siūloma įteisinti „kryžminį“ veiklos deklaravimą, kuomet tiek politikai, tiek su jais dėl įstatymo leidybos kontaktavusios organizacijos turės pranešti apie vykusį susitikimą ir jame aptartus klausimus specialiai tam sukurtoje platformoje, kuri bus prieinama visuomenei ir skaidrumą prižiūrinčioms institucijoms. Tačiau diskusijos dėl šios idėjos pritilo. Seimo Nacionalinio saugumo ir gynybos komiteto pirmininkas Vytautas Bakas yra sakęs, kad svarstant pasiūlymus „komitetas susidūrė su didžiuliu lobistų ir kai kurių verslo asociacijų pasipriešinimu“.
Lietuvos ir Lenkijos parlamentų vadovai buvo sutarę kalbėtis apie kitą savaitę startuosiančią Trišalę asamblėją, sakė K. Frolovienė. Pirmadienį Vadovybės apsaugos departamento (VAD) direktorius Rymantas Mockevičius pakomentavo praėjusį penktadienį kelyje Kaunas-Vilnius DELFI skaitytojo padarytą vaizdo įrašą, kuriame užfiksuota, kaip Seimo pirmininko Viktoro Pranckiečio limuzinas ir apsaugos visureigis lekia didžiuliu greičiu. Seimo pirmininko dienotvarkė tądien buvo tuščia – pasak jo padėjėjo Pauliaus Žeimio, penktadienis buvo V. Pranckiečio „asmeninė diena“, jokių susitikimų nebuvo suplanuota.
